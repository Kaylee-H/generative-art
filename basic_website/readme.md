<!-- Vergeet je niet de comments uit te zetten voordat je begint met typen? ðŸ’¬ -->

# Procesverslag

## Over
* **Naam:** Kaylee Heilijgers
* **Klas:** VID-1
* **Minor:** Visual Interface Design
* **Favoriete dier:** "Ik kan niet zonder katten leven"
* **Startniveau:** 

## Concept

**"Kick your frustrations" / "Kick some ass" / "Fight your frustrations"**\
_Concept 2.0:_\
Al een aantal jaar doe ik aan de sport kickboksen. Ik kan mijn frustraties kwijt tijdens het slaan en schoppen van de bokszak. Met de sluiting van de sportscholen kan ik helaas deze sport niet meer of weinig beoefenen. De laatste maanden merk ik heel erg het gemis van deze wekelijkse training. Ik merk dat ik mijn frustraties minder goed kwijt kan, en laten we nou eerlijk zijn, met corona worden de frustraties alleen maar hoger.
\
Op mijn interface zie je eerst een 3D-figuur die om zijn eigen as draait. Wanneer je een bepaalde keycode invoerd zal de explosie van start gaan. Deze bestaat uit kleine boxen die over het hele scherm weg geslagen worden. Hieruit komt een generatief kunstwerk. Elke keer wanneer de bezoeker de trigger activeert zal er een andere uitkomst uitkomen. Hierbij moet de bezoeker ook weer een trigger gebruiken om de explosie weer in te dammen.

\
_Concept 1.0:_\
Het laatste jaar liggen de frustraties hoog bij iedereen. Maar ook voor de Corona-tijden heeft iedereen wel zo zijn of haar frustraties. Via de sport kickboksen kon ik altijd goed mijn frustraties kwijt, ik kon ze er uit slaan en trappen. Helaas kan ik al enige tijd deze sport niet meer uitoefenen als gevolg van de corona-maatregelen.Ik hoor steeds meer mensen die last hebben van de opbouwende frustraties. Dit wilde ik graag door een soort game verlichten, in combinatie met de sport kickboksen. 
\
Over het hele scherm zullen er woorden zweven, woorden van frustraties. Wanneer je op zo een woord klik zal je het woord slaan of schoppen, het woord verdwijnt. Dit door een explosie of een afdruk van de schop. Hierbij kunnen de bezoekers ook hun eigen woorden toevoegen en vervolgens vernietigen. Hierbij zit ik nog te denken aan een soort puntensysteem. Hoe meer woorden je heb vernietigd, hoe meer punten je hebt verzameld.


## Features
De interactie ligt zich vooral bij het starten en herstarten van de explosie. Zo moet je eerst de explosie starten met een trigger, maar moet je ook vervolgens de andere trigger gebruiken om de explosie weer in te dammen. Pas hierna kan je weer refreshen en een nieuwe explosie vormgeven.


## Onderzoek & inspiratie
Tijdens mijn onderzoek ben ik veel voorbeelden gaan opzoeken, omdat het nog erg onbekend terrein is voor mij. De volgende linkjes heb ik opgeslagen, omdat deze mij inspireerde of aanspraken:
* https://timrodenbroeker.de/the-bach-project/
* https://www.behance.net/gallery/60533777/MAIN-FIELD
* https://kind-lovelace-0bae83.netlify.app/
* https://showcase.p5js.org/#/2020-All/project-17/
* https://editor.p5js.org/Social.Sin/present/2GVFlEwP
* http://latostadorano.com/yesNoBot.html
* https://virus-simulation.glitch.me/
* https://editor.p5js.org/cereqej/present/ueUE2Couq
* https://twentytwenty.surge.sh/
* https://editor.p5js.org/cdacanay/present/rrRFuvb2
* http://modalflow.baltazarperez.com/
* https://graphicbeats.net/
\

Hierna ben ik gaan nadenken hoe ik dit persoonlijk kan maken. Op mijn Pinterest bord had ik vooral  grafische vormen opgeslagen. Waarbij deze soms wel bewegen en soms juist heel statisch zijn. Ze strakke lijnen waren een terugkerend onderdeel. Tijdens het brainstormen trok ik snel de link tussen de strakke lijnen en kickboksen. De lijnen zijn strak, hoekig en vaak met veel contrast afgebeeld. De sport kickboksen is ook vrij strak en hoekig. Waarbij je afwisseld van zachte slagen tot explosievere slagen. Deze sport wil ik visualiseren door middel van 3D-boxen.


## Voortang

### Week-1 | 12 april tot 16 april
Deze week heb ik vooral ondezoek gedaan naar "Generative art/creative coding". Dit heb ik gedaan door op Pinterest op deze termen te gaan zoeken. Daarnaast heb ik in de p5.js showcase naar voorbeelden gezocht. Hierna ben ik gaan nadenken over hoe ik deze opdracht zelf ga invullen. Ik heb mijn hobby's en interesses erbij gepakt. Na lang nadenken heb ik ervoor gekozen om op mijn sport kickboksen in te gaan. Dit omdat ik deze sport erg mis aangezien ik deze al een tijd niet kan uitoefenen door de corona-maatregelen.

Deze week was al gelijk pittig voor mij, het duurde vrij lang voor ik eindelijk wat ideetjes had opgeschreven. Om hier vervolgens weer een goed concept uit te halen. Dit kwam vooral doordat het begrip Generative art/creative coding nog nieuw voor mij was. Ik moest even inkomen. Gelukkig lukte het mij alsnog om aan het eind van de week een concept te vormen. Nu moet ik nog bekijken hoe ik dit ga realiseren via Javascript.

Mijn Pinterest bord:
https://nl.pinterest.com/KaylHeilijgers/-generative-art/

Mijn ideetjes:\
<img src="https://user-images.githubusercontent.com/78274513/115018521-3da00380-9eb8-11eb-8273-0b16b87f64f2.JPG" width="200" height="300">
<img src="https://user-images.githubusercontent.com/78274513/115018679-717b2900-9eb8-11eb-9ac1-53cbfec92380.JPG" width="200" height="300">

### Week-2 | 19 april tot 23 april
Deze week heb ik mijn concept aangescherpt en ook veranderd. Het eerste idee was met woorden die rond zweven, maar dit wilde ik eigenlijk niet te letterlijk doen. Hierbij kwam ik er achter dat ik op Pinterest vooral de hoekige vormen enzovoort erg leuk vond, wat natuurlijk met p5.js gemaakt is. Deze twee dingen heb ik dan ook gecombineerd. Eigenlijk had ik deze al moeten beginnen met het maken van mijn concept, maar ik ben blij dat ik hem eerst nog heb kunnen aanpassen. Nu kan ik mij volledig focussen op het coderen ervan.

### Week-3 | 26 april tot 30 april
Ook deze week ging wat minder soepel dan verwacht. In mijn ogen was het concept nog niet helemaal af, ik was er niet tevreden mee en zag het nog niet voor mij. Tijdens de feedbackles heb ik dan ook mijn kans benut en hier wat vragen overgesteld. Samen met Danny heb ik mijn concept meer vormgegeven en concreet gemaakt.\
Om het concept voor ogen te krijgen voor mijzelf heb ik wat schetsen gemaakt waar ik mij goed aan kan houden tijdens het coderen. Helaas dringt de tijd wel en moet ik veel vaart maken in het coderen van mijn concept. Hard aan de slag dus.

### Week-4 | Vakantie
Tijdens het coderen heb ik wat ups en downs gehad, zoals verwacht natuurlijk. Oneindig veel YouTube-video's kijken en Google helpen mij wel goed op weg. Toch blijft het nog een lastig vak. Na een slechte dag, van de hele dag coderen en bij het zelfde punt als aan het begin van de dag te eindigen, heb ik het roer om gegooid. Ik focus mij eerst op de losse onderdelen. Eerst maak ik de homepage met de keuzes en een hover. Vervolgens maak ik de pagina met de 3D vormen en dan de pagina met de generatieve explosie. Hierna ga ik pas goed kijken hoe ik deze onderdelen aan elkaar kan koppelen. Hierdoor blijft het werk gerichter, overzichtelijker en ook wat makkelijker voor mijzelf. Wanneer ik alles tegelijk wil maken, dan raak ik gefrustreerd en vooral gedemotiveerd. Ik probeer hiermee de draad weer goed op te pakken en stappen te zetten.

### Week-5 | 10 mei tot 14 mei
De deadlines hijgen in mijn nek en ik moet echt grote stappen gaan maken. Aan de ideeen ligt het niet, het is de uitwerking die mij tegenhoud. Ik heb veel ideetjes, maar de uitwerking lukt mij vrij wel nooit, zoals ik het wil. Tijdens de les heb ik wat werk kunnen zien van mijn medestudenten. De stress schoot er alleen maar meer in. Ik moest mijn idee wat aanpassen zodat ik de deadline zou gaan halen.

### Week-6 | 17 mei tot 20 mei | Eindbeoordeling
Op dit moment gaat het allemaal erg lastig. Het eindproduct is niet volledig en het werkt allemaal niet goed mee. Helaas.. Wel heb ik nog goede feedback mogen ontvangen over mijn idee. Ik liep vast en blokeerde mijzelf. 
